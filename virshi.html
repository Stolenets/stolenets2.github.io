<!DOCTYPE html>
<HTML>
<HEAD>
<META charset="utf-8">
<LINK rel="stylesheet" type="text/css" href="style_div.css">
</HEAD>
<BODY>
<DIV id="main">Вірші
<DIV class="virsh">
<DIV class="colonka1">
І багата я<br>
І багата я,<br>
І вродлива я,<br>
Та не маю собі пари,<br>
Безталанна я.<br>
Тяжко, тяжко в світі жить<br>
І нікого не любить,<br>
Оксамитові жупани<br>
Одинокій носить.<br>
Полюбилась би я,<br>
Одружилась би я<br>
</DIV>
<DIV class="colonka2">
З чорнобривим сиротою,<br>
Та не воля моя!<br>
Батько, мати не сплять,<br>
На сторожі стоять,<br>
Не пускають саму мене<br>
У садочок гулять.<br>
А хоч пустять, то з ним,<br>
З препоганим старим,<br>
З моїм нелюбом багатим,<br>
З моїм ворогом злим!<br>
</DIV>
</DIV>
<DIV class="virsh">
<DIV class="colonka1">
Сичі<br>
На ниву в жито уночі,<br>
На полі, на роздоллі,<br>
Зліталися поволі<br>
Сичі<br>
Пожартувать,<br>
Поміркувать,<br>
Щоб бідне птаство заступить,<br>
Орлине царство затопить<br>
І геть спалить.<br>
Орла ж повісить на тичині.<br>
І при такій годині<br>
Республіку зробить!<br>
І все б, здавалося? А ні,<br>
Щоб не толочили пашні<br>
</DIV>
<DIV class="colonka2">
(Воно було б не диво,<br>
Якби хто інший), на тій ниві<br>
Сильце поставив. А то зирк!<br>
Таки голісінький мужик<br>
Поставив любо. Та й пішов<br>
В копиці спать собі, а рано,<br>
Не вмившися, зайшов<br>
Гостей довідать… «Та й погані!<br>
Усі до одного сичі,—<br>
Оце тобі вари й печи!»<br>
Щоб не нести додому<br>
Таке добро, то повбивав,<br>
А інших гратися оддав,<br>
Приборканих, воронам,<br>
І не сказав нікому.<br>
</DIV>
</DIV>
</DIV>
</BODY>